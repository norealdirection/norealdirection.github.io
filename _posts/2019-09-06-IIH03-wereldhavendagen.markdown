---
layout: post
title: "Wereldhavendagen 2019"
subtitle: "Met onze eerste posteractie en het grootste klimaatprotest in Rotterdam ooit."
categories: blog home
image: images/posts/IIH03/IIH03-1.jpg
tags: 
 - Wereldhavendagen 
 - Happening
 - Klimaatverandering

---

# De Wereldhavendagen worden ieder jaar rond september gehouden. Dit grootse spektakel werd dit jaar gecomplimenteerd door het grootste klimaatprotest in Rotterdam ooit. Het klimaatprotest werd georganiseerd door het Rotterdamse Klimaatinitiatief. Het protest vond plaats op zondag 6 september, met tal van randactiviteiten.

Ter gelegenheid van de Wereldhavendagen en het gelijktijdige klimaatprotest had **ROTTERDAM. IS IT HAPPENING?** een aantal posters ontworpen. De posters waren gratis te downloaden van onze website en naar eigen gelang te gebruiken. Op verschillende plekken in de stad waren de posters te zien tijdens het festival.

Deze happening is mede mogelijk gemaakt dankzij een financiële bijdrage van [Het X-Y Actiefonds](https://hetactiefonds.nl/en/homepage/).

<br>

![Wereldhavendagen 2019](https://www.rotterdamisithappening.nl/images/posts/IIH03/IIH03-2.jpg)

> Sinds 2014 is de slogan van de stad **ROTTERDAM. MAKE IT HAPPEN.**, geïnitieerd door de ‘merk-alliantie’ tussen gemeente, haven, universiteit en stadspromotor. Met deze marketingcampagne werkt de stad actief aan haar transformatie — in fysiek, sociaal en economisch opzicht.
De slogan is ook ingezet ter promotie van de Wereldhavendagen: een jaarlijks festival ter viering van de Rotterdamse haven. Maar valt er werkelijk wat te vieren voor de grootste CO2 uitstoter van Nederland in het licht van de huidige klimaatcrisis?
Concrete gevolgen op korte en lange termijn van die crisis zijn de stijgende zeespiegel, verlies van biodiversiteit, voedsel tekorten, dodelijke hitte-golven en droogtes, vernietegende stormen en woedende bosbranden. Het zijn effecten die nu al in toenemende mate ter wereld _gebeuren_. Dit suggereert een andere interpretatie van de leus **MAKE IT HAPPEN.** Namelijk als een onbedoeld veroorzaken.
Want wat als deze dominante mentaliteit, zo gefixeerd op economische groei, ten grondslag ligt aan de klimaatcrisis? Wat als het stedelijke beleid van Rotterdam juist verder bijdraagt aan het probleem?

Lees ook het artikel [_Making It Happen_](https://www.rotterdamisithappening.nl/home/blog/2021/09/01/making-it-happen.html).

<br>

![Wereldhavendagen 2019](https://www.rotterdamisithappening.nl/images/posts/IIH03/IIH03-3.jpg)



